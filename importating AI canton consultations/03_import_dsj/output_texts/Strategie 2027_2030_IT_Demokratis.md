# Strategia 2027 – 2030

1. Promuoviamo i parlamenti dei giovani come operatori dell’educazione civica e della partecipazione politica
Insieme ai nostri membri forniamo un importante contributo nel rafforzare la democrazia in Svizzera in modo sostenibile. In questo contesto ci adoperiamo affinché i parlamenti dei giovani di tutta la Svizzera vengano riconosciuti come luoghi che, con efficacia, danno spazio all’educazione civica e alla partecipazione politica.

2. Rafforziamo l’educazione civica e la partecipazione politica delle persone giovani attraverso le nostre offerte e attività.
Offriamo ai giovani di tutta la Svizzera variegate possibilità di informazione e partecipazione per prendere parte alla vita democratica. Rafforzando la nostra presenza su scala nazionale, ampliando la nostra rete a livello svizzero. Sviluppiamo nuove offerte e attività in funzione delle esigenze del nostro gruppo target, continuando a perfezionare quelle esistenti al fine di trarne il massimo potenziale.

3. Sul piano politico ci impegniamo affinché l’educazione civica e la partecipazione politica delle persone giovani venga maggiormente promossa in Svizzera.
In qualità di centro di competenza neutrale e basato sulla pratica, ci impegniamo a favore della partecipazione politica e dell’educazione civica dei giovani. Nel lavoro politico integriamo in modo mirato le nostre esperienze e richieste. Prendiamo posizione e comunichiamo proattivamente le nostre posizioni. Nel quadro del nostro lavoro politico manteniamo sempre la nostra neutralità partitica.

4. Disponiamo di una strategia finanziaria a lungo termine applicata all’intera federazione.
Sviluppiamo una strategia finanziaria che si estende a tutta la federazione, che funge da fondamento vincolante per lo sviluppo e il perfezionamento, la gestione e la prioritizzazione delle nostre offerte e attività. La strategia intende rafforzare la stabilità della FSPG sul lungo periodo e chiarire le modalità di finanziamento delle offerte e attività, nonché le possibili conseguenze in funzione del grado di finanziamento.

5. Disponiamo di una strategia del personale che soddisfa le esigenze specifiche della FSPG, in linea con la nostra idea di organizzazione con membri giovani, professionali e desiderosi di imparare.
Sviluppiamo una strategia del personale che tenga conto delle particolari esigenze della FSPG e che garantisca la qualità, la continuità e lo sviluppo della FSPG sul lungo periodo. Questa strategia è compatibile con la nostra percezione di un’organizzazione dal personale giovane.

DSJ FSPJ FSPG | Seilerstrasse 9, 3011 Bern | +41 (0) 31 384 08 08 | info@dsj.ch| easyvote.ch|